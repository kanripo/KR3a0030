# -*- mode: mandoku-view; -*-
#+TITLE: 二程遺書
#+DATE: 2015-08-24 22:57:57.766702
#+PROPERTY: ID KR3a0030
#+PROPERTY: BASEEDITION WYG    
#+PROPERTY: JUAN 卷十二
<pb:KR3a0030_WYG_012-1a>¶
欽定四庫全書¶
　二程遺書卷十二¶
　　　　　　　　　　　　　宋　朱子　編¶
　　戊冬見伯淳先生洛中所聞¶
純亦不已天德也造次必於是顚沛必於是三月不違¶
　仁之氣象也又其次則日月至焉者矣¶
一隂一陽之謂道自然之道也繼之者善也出道則有¶
　用元者善之長也成之者却只是性各正性命者也¶
<pb:KR3a0030_WYG_012-1b>¶
　故曰仁者見之謂之仁知者見之謂之知百姓日用¶
　而不知故君子之道鮮矣如此則亦無始亦無終亦¶
　無因甚有亦無因甚無亦無有處有亦無無處無¶
民受天地之中以生天命之謂性也人之生也直意亦¶
　如此(若以生為生養之生却是修道之謂教也至/下文始自云不能者敗以取禍則乃是教也)¶
且喚做中若以四方之中為中則四邊無中乎若以中¶
　外之中為中則外面無中乎如生生之謂易天地設¶
　位而易行乎其中豈可只以今之易書為易乎中者¶
<pb:KR3a0030_WYG_012-2a>¶
　且謂之中不可捉一箇中來為中¶
顔子在陋巷人不堪其憂囘也不改其樂簞瓢陋巷非¶
　可樂葢自有其樂耳其字當玩味自有深意¶
大學之道在明明德明此理也在止於至善反己守約¶
　是也¶
楊子出處使人難説孟子必不肯為楊子事¶
孔子與㸃葢與聖人之志同便是堯舜氣象也誠異三¶
　子者之撰特行有不揜焉者眞所謂狂矣子路等所¶
<pb:KR3a0030_WYG_012-2b>¶
　見者小子路只為不達為國以禮道理所以為夫子¶
　笑若知為國以禮之道便却是這氣象也¶
人之學當以大人為標垜然上面更有化爾人當學顔¶
　子之學(一作/事)¶
窮理盡性矣曰以至於命則全無著力處如成於樂樂¶
　則生矣之意同¶
子貢曰夫子之文章可得而聞也夫子之言性與天道¶
　不可得而聞也子貢葢於是始有所得而歎之以子¶
<pb:KR3a0030_WYG_012-3a>¶
　貢之才從夫子如此之乆方歎不可得而聞亦可謂¶
　之鈍矣觀其孔子沒築室於場六年然後歸則子貢¶
　之志亦可見矣他人如子貢之才六年中待作多少¶
　事豈肯如此¶
生生之謂易天地設位而易行乎其中乾坤毁則無以¶
　見易易不可見乾坤或幾乎息矣易畢竟是甚又指¶
　而言曰聖人以此洗心退藏於密聖人示人之意至¶
　此深且明矣終無人理㑹易也此也宻也是甚物人¶
<pb:KR3a0030_WYG_012-3b>¶
　能至此㴱思當自得之¶
喜怒哀樂之未發謂之中發而皆中節謂之和中也者¶
　天下之大本也和也者天下之達道也致中和天地¶
　位焉萬物育焉致與位字非聖人不能言子思葢特¶
　傳之耳¶
顔子曰仰之彌高鑽之彌堅則是㴱知道之無窮也瞻¶
　之在前忽焉在後他人見孔子甚逺顔子瞻之只在¶
　前後但只未在中間爾若孔子乃在其中焉此未逹¶
<pb:KR3a0030_WYG_012-4a>¶
　一間也¶
成性存存便是道義之門¶
凡人才學便須知著力處既學便須知得力處¶
　¶
　¶
　¶
　¶
　¶
<pb:KR3a0030_WYG_012-4b>¶
　¶
　¶
　¶
　¶
　¶
　¶
　¶
　二程遺書卷十二¶

# -*- mode: mandoku-view; -*-
#+TITLE: 二程遺書
#+DATE: 2015-08-24 22:57:57.635666
#+PROPERTY: ID KR3a0030
#+PROPERTY: BASEEDITION WYG    
#+PROPERTY: JUAN 卷四
<pb:KR3a0030_WYG_004-1a>¶
欽定四庫全書¶
　二程遺書卷四¶
　　　　　　　　　　　　　宋　朱子　編¶
　　㳺定夫所録¶
善言治天下者不患法度之不立而患人材之不成善¶
　修身(一作善/言人材)者不患器質之不美而患師學之不明¶
　人材不成雖有良法美意孰與行之師學不明雖有¶
　受道之質孰與成之¶
<pb:KR3a0030_WYG_004-1b>¶
行之失莫甚於惡則亦改之而已矣事之失莫甚於亂¶
　則亦治之而已矣苟非自暴自棄者孰不可與為君¶
　子¶
人有習他經既而舎之習戴記問其故曰决科之利也¶
　先生曰汝之是心已不可入於堯舜之道矣夫子貢¶
　之髙識曷嘗規規於貨利哉特於豐約之間不能無¶
　留情耳且貧富有命彼乃留情於其間多見其不信¶
　道也故聖人謂之不受命有志於道者要當去此心¶
<pb:KR3a0030_WYG_004-2a>¶
　而後可語也(一本云明道知扶溝縣事伊川侍行謝/顯道將歸應舉伊川曰何不止試於太)¶
　(學顯道對曰蔡人鮮習禮記决科之利也先生云/云顯道乃止是歳登第注云尹子言其詳如此)¶
先生不好佛語或曰佛之道是也其迹非也曰所謂迹¶
　者果不出於道乎然吾所攻其迹耳其道則吾不知¶
　也使其道不合於先王固不願學也如其合於先王¶
　則求之六經足矣奚必佛¶
漢儒之中吾必以揚子為賢然於出處之際不能無過¶
　也其言曰明哲煌煌旁燭無疆孫于不虞以保天命¶
<pb:KR3a0030_WYG_004-2b>¶
　孫于不虞則有之旁燭無疆則未也光武之興使雄¶
　不死能免誅乎觀於朱泚之事可見矣古之所謂言¶
　遜者廹不得已如劇秦美新之類非得已者乎¶
天下之習皆縁世變秦以棄儒術而亡不旋踵故漢興¶
　頗知尊顯經術而天下厭之故有東晉之放曠¶
人有語導氣者問先生曰君亦有術乎曰吾嘗夏葛而¶
　冬裘饑食而渴飲節嗜欲定心氣如斯而已矣¶
世有以讀書為文為藝者曰為文謂之藝猶之可也讀¶
<pb:KR3a0030_WYG_004-3a>¶
　書謂之藝則求諸書者淺矣¶
萬物本乎天人本乎祖故冬至祭天而祖配之以冬至¶
　者氣至之始故也萬物成形於地而人成形於父故¶
　以季秋享帝而父配之以季秋者物成之時故也¶
世之信道篤而不惑異端者洛之堯夫秦之子厚而已¶
孟子之時去先王為未遠其學比後世為尤詳又載籍¶
　未經秦火然而班爵禄之制已不聞其詳今之禮書¶
　皆掇拾於煨燼之餘而多出於漢儒一時之傳會奈¶
<pb:KR3a0030_WYG_004-3b>¶
　何欲盡信而句為之解乎然則其事固不可一二追¶
　復矣(明道/)¶
人必有仁義之心然後仁與義之氣睟然達於外故不¶
　得於心勿求於氣可也(明道/)¶
君子之教人或引之或拒之各因其所虧者成之而已¶
　孟子之不受曹交以交未嘗知道固在我而不在人¶
　也故使歸而求之¶
孟子論三代之學其名與王制所記不同恐漢儒所記¶
<pb:KR3a0030_WYG_004-4a>¶
　未必是也¶
象憂亦憂象喜亦喜葢天理人情於是為至舜之於象¶
　周公之於管叔其用心一也夫管叔未嘗有惡也使¶
　周公逆知其將畔果何心哉惟其管叔之畔非周公¶
　所能知也則其過有所不免矣故孟子曰周公之過¶
　不亦宜乎¶
孟子言舜完廩浚井之説恐未必有此事論其理而已¶
　堯在上而使百官事舜於𤱶畝之中豈容象得以殺¶
<pb:KR3a0030_WYG_004-4b>¶
　兄而使二嫂治其棲乎學孟子者以意逆志可也¶
或謂佛之理比孔子為徑曰天下果有徑理則仲尼豈¶
　欲使學者迂遠而難至乎故外仲尼之道而由徑則¶
　是冐險阻犯荆棘而已(侍講/)¶
窮經將以致用也如誦詩三百授之以政不達使於四¶
　方不能専對雖多亦奚以為今世之號為窮經者果¶
　能達於政事専對之間乎則其所謂窮經者章句之¶
　末耳此學者之大患也¶
<pb:KR3a0030_WYG_004-5a>¶
問我於辭命則不能恐非孟子語葢自謂不能辭命則¶
　以善言徳行自居矣恐君子或不然曰然孔子兼之¶
　而自謂不能者使學者務本而已(明道/)¶
孟子曰事親若曾子可也吾以謂事君若周公可也葢¶
　子之事父臣之事君聞有自知其不足者矣未聞其¶
　為有餘也周公之功固大矣然臣子之分所當為也¶
　安得獨用天子之禮乎其因襲之弊遂使季氏僭八¶
　佾三家僭雍徹故仲尼論而非之以謂周公其衰矣¶
<pb:KR3a0030_WYG_004-5b>¶
　(侍講/)¶
師保之任古人難之故召公不説者不敢安於保也周¶
　公作書以勉之以為在昔人君所以致治者皆頼其¶
　臣而使召公謀所以裕已也¶
復子明辟如稱告嗣天子王矣¶
工尹商陽自謂朝不坐宴不與殺三人足以反命慢君¶
　莫甚焉安在為有禮夫君子立乎人之本朝則當引¶
　其君於道志於仁而後已彼商陽者士卒耳惟當致¶
<pb:KR3a0030_WYG_004-6a>¶
　力於君命而乃行私情於其間孔子葢不與也所謂¶
　殺人之中又有禮焉者疑記者謬¶
盟可用也要之則不可故孔子與蒲人盟而適衛者特¶
　行其本情耳葢與之盟與未嘗盟同故孔子適衛無¶
　疑使要盟而可用與賣國背君亦可要矣¶
不知天則於人之愚智賢否有所不能知雖知之有所¶
　不盡故思知人不可以不知天不知人則所親者或¶
　非其人所由者或非其道而辱身危親者有之故思¶
<pb:KR3a0030_WYG_004-6b>¶
　事親不可不知人故堯之親九族亦明俊徳之人為¶
　先葢有天下者以知人為難以親賢為急¶
二南之詩葢聖人取之以為天下國家之法使邦家鄉¶
　人皆得歌咏之也有天下國家者未有不自齊家始¶
　先言后妃次言夫人又次言大夫妻而古之人有能¶
　修之身以化在位者文王是也故繼之以文王之詩¶
　關雎詩所謂窈窕淑女即后妃也故序以為配君子¶
　所謂樂而不淫哀而不傷葢關雎之義如此非謂后¶
<pb:KR3a0030_WYG_004-7a>¶
　妃之心為然也¶
安定之門人徃徃知稽古愛民矣則於為政也何有¶
古者鄉田同井而民之出入相友故無争鬬之獄今之¶
　郡邑之訟徃徃出於愚民以戾氣相搆善為政者勿¶
　聽焉可也又時取強暴而好譏侮者痛懲之則柔良¶
　者安鬬訟可息矣(昭遠本連/上二段)¶
君子之遇事無巨細一於敬而已簡細故以自崇非敬¶
　也飾私智以為竒非敬也要之無敢慢而已語曰居¶
<pb:KR3a0030_WYG_004-7b>¶
　處恭執事敬雖之夷狄不可棄也然則執事敬者固¶
　為仁之端也推是心而成之則篤恭而天下平矣¶
士之所難者在有諸己而已能有諸己則居之安資之¶
　深而美且大可以馴致矣徒知可欲之善而若存若¶
　亡而已則能不受變於俗者鮮矣¶
馮道更相數主皆其讐也安定以為當五代之季生民¶
　不至於肝腦塗地者道有力焉雖事讐無傷也荀彧¶
　佐曹操誅伐而卒死於操君實以為東漢之衰彧與¶
<pb:KR3a0030_WYG_004-8a>¶
　攸視天下無足與安劉氏者惟操為可依故俯首從¶
　之方是時未知操有他志也君子曰在道為不忠在¶
　彧為不智如以為事固有輕重之權吾方以天下為¶
　心未暇恤人議已也則枉己者未有能直人者也¶
世之議子雲者多疑其投閣之事以法言觀之葢未必¶
　有又天禄閣世傳以為髙百尺宜不可投然子雲之¶
　罪特不在此黽勉於莽賢之間畏死而不敢去是安¶
　得為大丈夫哉¶
<pb:KR3a0030_WYG_004-8b>¶
公山弗擾以費叛不以召畔人逆黨而召孔子則其志¶
　欲遷善悔過而未知其術耳使孔子而不欲徃是沮¶
　人為善也何足以為孔子¶
道之外無物物之外無道是天地之間無適而非道也¶
　即父子而父子在所親即君臣而君臣在所嚴(一作/敬)¶
　以至為夫婦為長幼為朋友無所為而非道此道所¶
　以不可須臾離也然則毁人倫去四大者其分於道¶
　也逺矣故君子之於天下也無適也無莫也義之與¶
<pb:KR3a0030_WYG_004-9a>¶
　比若有適有莫則於道為有間非天地之全也彼釋¶
　氏之學於敬以直内則有之矣義以方外則未之有¶
　也故滯固者入於枯槁疏通者歸於肆恣(一作/放肆)此佛¶
　之教所以為隘也吾道則不然率性而已斯理也聖¶
　人於易備言之¶
乾聖人之分也可欲之善屬焉坤學者之分也有諸己¶
　之信屬焉¶
仲尼言仁未嘗兼義獨於易曰立人之道曰仁與義而¶
<pb:KR3a0030_WYG_004-9b>¶
　孟子言仁必以義配葢仁者體也義者用也知義之¶
　為用而不外焉可與語道矣世之所論於義者多外¶
　之不然則混而無别非知仁義之説者也¶
門人有曰吾與人居視其有過而不告則於心有所不¶
　安告之而不受則奈何曰與之處而不告其過非忠¶
　也要使誠意之交通在於未言之前則言出而人信¶
　矣¶
剛毅木訥質之近乎仁也力行學之近乎仁也若夫至¶
<pb:KR3a0030_WYG_004-10a>¶
　仁則天地為一身而天地之間品物萬形為四肢百¶
　體夫人豈有視四肢百體而不愛者哉聖人仁之至¶
　也獨能體是心而已曷嘗支離多端而求之自外乎¶
　故能近取譬者仲尼所以示子貢以為仁之方也醫¶
　書有以手足風頑謂之四體不仁為其疾痛不以累¶
　其心故也夫手足在我而疾痛不與知焉非不仁而¶
　何世之忍心無恩者其自棄亦若是而已¶
一物不該非中也一事不為非中也一息不存非中也¶
<pb:KR3a0030_WYG_004-10b>¶
　何哉為其偏而已矣故曰道也者不可須臾離也可¶
　離非道也修此道者戒慎乎其所不睹恐懼乎其所¶
　不聞而已由是而不息焉則上天之載無聲無臭可¶
　以馴致也¶
君子之於中庸也無適而不中則其心與中庸無異體¶
　矣小人之於中庸無所忌憚則與戒慎恐懼者異矣¶
　是其所以反中庸也¶
責善之道要使誠有餘而言不足則於人有益而在我¶
<pb:KR3a0030_WYG_004-11a>¶
　者無辱矣¶
　¶
　¶
　¶
　¶
　¶
　¶
　¶
<pb:KR3a0030_WYG_004-11b>¶
　¶
　¶
　¶
　¶
　¶
　¶
　¶
　二程遺書卷四¶
